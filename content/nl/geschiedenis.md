---
title: "Geschiedenis"
featured_image: ''
omit_header_text: true
type: page
menu:
  main:
    weight: 1
---

Tyche is een initiatief van Uilenstedebewoners die bemerkten dat er in de omgeving Amsterdam / Amstelveen veel te doen is voor mensen die meer willen dan alleen studeren of werken. Er zijn sportclubs, uitgaansgelegenheden en plaatsen waar je creatieve cursussen kunt volgen. Helaas waren er bijna geen spellenclubs.

Ja, als je Magic of een ander populair spel speelt kon je vaak wel ergens terecht. Echter als je gewoon eens een spel wilde spelen met (nieuwe) mensen, medespelers zocht voor Catan, een nieuw spel wilde uitproberen (voor je het eventueel koopt) of zelf iets had gemaakt wat je wilde uitproberen, dan kon je nergens terecht.

Begin deze eeuw besloten daarom een tweetal op Uilenstede woonachtige spelenthousiasten om een spellenclub op te richten. En Tyche was geboren!

De eerste twintig jaar speelden we op Cultuurcentrum Griffioen op Uilenstede.

Het was al een aantal jaren bekend dat de Griffioen wilde verhuizen naar de VU-campus zelf en dat er dan voor ons helaas geen plaast meer was. Toen kwam begin 2020 Covid om de hoek kijken. Gedurende de minder strenge lock-downs konden we met een klein groepje van acht tot twaalf personen op de maandagavonden spelen in De Griffioen. Gelukkig was een van ons leraar op het HWC en mochten we daar na de Covid pandemie op de maandagavonden komen spelen in de lerarenkamer. De meeste maandagen zijn we met twaalf tot zestien bordspelspelers die gezellig een spelletje komen spelen.

Sinds september 2023 is er ook een fanatieke BotC (Blood on the Clocktower) spelgroep op de maandagavonden.

In januari 2025 hebben we onze website, die u nu leest, volledig vernieuwd. [Klik hier om de oude website te bekijken](/old_site/).
